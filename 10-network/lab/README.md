# Упражнение 10: Мрежово Програмиране с Java

## Условие на задачата
Да се имплементира клиент-сървър приложение, което представлява `echo` сървър. Приложението ще се състой от клиентска и сървърна част. Клиента ще слуша на стандартният вход за данни от потребителя и ще ги изпраща на сървъра. Сървъра ще получава данните и ще ги връща на клиента, който от своя страна ще ги показва на потребителя.

### Задача 1
Да се имплементира сървърно приложение, което слуша на порт `4444` и може да обработва пове§е от един клиент едновременно. Имплементирайте сървъра в клас `bg.uni.sofia.fmi.echo.server.nio.EchoServer`, като използвате класовете от пакета `java.nio`. Използвайте класа `java.nio.channels.ServerSocketChannel` в неблокиращ режим и го регистрирате в селектор за събитието `SelectionKey.OP_ACCEPT`. Всяка приета конекция се регистрира в селектор за събитието `SelectionKey.OP_READ`.

### Задача 2
Да се разшири сървъра с допълнителна функционалност за четене от и изпращане на данни към клиента. За всяка конекция се слуша дали не са пристигнали данни за чатене. Когато пристигнат данни, те се прочитат, обръщата се в обратен ред и се връщат към клиента. Например, ако пристигне стринг "monday", на клиента трябва да се върне стринг "yadnom".

### Задача 3
Да се имплементира клиентско приложение. Имплементирайте клиента в клас `bg.uni.sofia.fmi.echo.server.io.EchoClient`, като използвате класовете от пакета `java.net`. Клиентът се свързва към сървъра с помощта на класа `java.net.Socket` и изпраща текстови съобщения, прочетени от стандартния вход. Клиентът затваря връзката към сървъра, когато от стандартния вход се прочете `quit`.

## Задача 4
Да се разшири сървърното приложение, така че когато сървъра получи от клиент съобщение което започва с ключов текст `checkurl:` да проверява дали текста след двете точки е валиден URL и да връща съответно `This is a valid URL` или `This is not a valid URL`. Например, ако се получи съобщение `checkurl:http://example.com` да се провери дали `http://example.com` е валиден URL. За валидация използвайте класа `java.net.URL`.
